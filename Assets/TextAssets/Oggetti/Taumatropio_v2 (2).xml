<b>Taumatropio: come funziona</b>

Il <i>taumatropio</i> è il primo dispositivo costruito sul principio della <i>persistenza retinica delle immagini</i> secondo cui l’impressione, fissata sulla retina, dura per un breve intervallo, anche dopo che l’oggetto che l’ha prodotta è scomparso. Durante la rapida rotazione del cartoncino, le figure rappresentate su ciascun lato sono presentate a una velocità tale da apparire entrambe nel medesimo istante, creando così un effetto magico e sorprendente.