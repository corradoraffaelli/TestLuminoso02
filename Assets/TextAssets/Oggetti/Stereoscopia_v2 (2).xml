<b>Immagini 3D: Anaglifi e Cinema 3D</b>

Il passo successivo fu quello di abbinare il principio della stereoscopia alla proiezione di immagini sul grande schermo. Tale obbiettivo venne raggiunto già nel 1858 con il sistema <i>anaglifico</i> che prevedeva l’utilizzo di due lanterne magiche, ciascuna dotata di un filtro colorato, le cui immagini venivano allineate sullo schermo e osservate attraverso degli occhiali a loro volta muniti dei medesimi filtri colorati. In questo modo ogni occhio riceveva una sola immagine e il cervello ricostruiva l'effetto tridimensionale.
Tenendo conto che il cinema è nato solo nel 1895 appare chiaro che non solo il cinema 3D non è affatto un’invenzione recente ma che, per certi versi, è addirittura antecedente il cinema stesso.
