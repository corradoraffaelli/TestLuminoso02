<b>Immagini 3D: lo Stereoscopio</b>

Le moderne tecnologie del cinema 3D e della realtà virtuale hanno un antenato comune: lo <i>stereoscopio</i>.
Si trattava di un visore che consentiva di percepire due immagini piane come un’unica immagine tridimensionale. Esso si basa sul medesimo principio utilizzato dalle odierne tecnologie, la <i>visione binoculare</i>: ciascun occhio, trovandosi ad una certa distanza l’uno dall’altro, vede la realtà con una prospettiva leggermente diversa; è poi il cervello a sovrapporre le immagini bidimensionali permettendo di percepire un’unica immagine tridimensionale.