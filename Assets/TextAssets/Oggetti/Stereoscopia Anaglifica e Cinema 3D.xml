<b>La Stereoscopia Anaglifica e il Cinema 3D</b>
Forse non tutti sanno che il sistema anaglifico, utilizzato fino a tempi relativamente recenti per la creazione di immagini e proiezioni 3D nacque già nel 1858 quando Joseph Charles d’Almeida cercò di abbinare il principio della stereoscopia alla proiezione di immagini sul grande schermo. La tecnica di proiezione prevedeva l’utilizzo di due lanterne magiche dotate di un filtro rosso e di uno verde che mostravano, sovrimpresse sullo schermo, due immagini stereoscopiche leggermente sfalsate. Poi, grazie all’utilizzo di speciali occhiali, a loro volta muniti di un filtro rosso e uno verde, ciascun occhio riceveva una sola immagine e in tal modo veniva ricostruito l’effetto di rilievo. È solo nel 1890 quando Louis Ducos du Hauron decise di applicare la tecnica anaglifica alla stampa tipografica che il sistema anaglifico adottò i ben più famosi colori complementari rosso e blu che resero celebre la tecnica.
Tenendo conto che il cinema è nato solo nel 1895 appare chiaro che non solo il cinema 3D non è affatto un’invenzione recente ma che, per certi versi, è addirittura antecedente il cinema stesso.
