<b>Dagherrotipia</b>
Nel 1839 Daguerre brevettò il <i>dagherrotipo</i>, una tecnica fotografica basata sulla sensibilizzazione con vapori di iodio di una lastra di rame argentato e la successiva esposizione all’interno di una camera oscura. Questa tecnica fotografica era in grado di riprodurre solo immagini uniche e non riproducibili che appaiono negative o positive secondo l’inclinazione da cui si osservano.
A causa dei lunghi tempi di esposizione, i primi dagherrotipi riproducevano solamente paesaggi, architetture e nature morte ma nel 1840 la scoperta del bromo e del cloro e la realizzazione di obiettivi più luminosi aprirono la strada alla <i>ritrattistica</i>. Finalmente era possibile ottenere un proprio ritratto fotografico e ben presto la moda si diffuse ovunque, regalandoci i ritratti di personaggi storici o famosi, come Edgar Allan Poe. Ciononostante i tempi di esposizione restavano così lunghi da richiedere l’utilizzo di appositi attrezzi per aiutare il malcapitato a restare immobile per tutto il tempo necessario ad impressionare il proprio ritratto. Difatti il minimo movimento poteva vanificare tutti gli sforzi, rovinando l’immagine impressa.
