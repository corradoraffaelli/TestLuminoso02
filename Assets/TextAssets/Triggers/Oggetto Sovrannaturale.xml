<b>Un Oggetto Sovrannaturale</b>

Nel 1670 la già grande fama della lanterna magica crebbe ulteriormente a causa di un fatto curioso. Durante uno spettacolo di lanterna tenuto da Thomas Walgenstain a Copenaghen al quale assistette anche il re di Danimarca, Federico III, tra i soggetti proiettati comparve la figura della <i>morte</i>, un tema popolare all’epoca e destinato a diventare ricorrente nella storia dei primordi della lanterna magica. Proprio tale apparizione si rivelò profetica poiché, pochi giorni dopo l’esibizione, il re morì. Naturalmente l’avvenimento non fece che alimentare, non poco, la fama magica ed esoterica dell’apparecchio, rendendolo, se possibile, ancor più popolare.