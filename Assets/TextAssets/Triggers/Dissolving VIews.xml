<b>Dissolving Views</b>
Tra le varie tecniche spettacolari legate alla lanterna magica vennero studiate raffinate tecniche di proiezione come gli spettacolari effetti di dissolvenza. La nuova tecnica si basava sull’uso combinato di due o più lanterne affiancate che proiettavano, sul medesimo punto dello schermo, la graduale apparizione di un’immagine sovrapposta a quella precedente che, a poco a poco, scompariva. Spesso i soggetti proposti erano complementari riuscendo così a mostrare ad esempio il passaggio delle stagioni su un medesimo paesaggio dipinto. Vennero inoltre utilizzati particolari otturatori, diffusi in modelli diversi che consentivano di coprire gradualmente l’obbiettivo della prima lanterna e, contemporaneamente, di scoprire quello della seconda. Grazie a questo gioco di alternanza, i soggetti si <i>dissolvevano</i> uno nell’altro.