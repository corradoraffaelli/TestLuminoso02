<b>Panorama: come funziona</b>

Per assicurare l’effetto d’illusione, la tela doveva essere allestita in un edificio appositamente progettato: una rotonda per panorama con al centro una piattaforma sopraelevata. Lo spettatore era così circondato dall’immagine e poteva osservarla tutt’intorno a se, provando l’illusione di osservare un paesaggio reale. Lo spettacolo così realizzato divenne talmente popolare da entrare nel nostro vocabolario.