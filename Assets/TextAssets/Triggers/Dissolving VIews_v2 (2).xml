<b>Dissolving Views: come funzionano</b>

La nuova tecnica si basava sull’uso combinato di due o più lanterne affiancate che proiettavano, sul medesimo punto dello schermo, la graduale apparizione di un’immagine sovrapposta a quella precedente che, a poco a poco, scompariva. A tal scopo vennero realizzati dei particolari otturatori che consentivano di coprire gradualmente l'obbiettivo della prima lanterna e, contemporaneamente, di scoprire quello della seconda.