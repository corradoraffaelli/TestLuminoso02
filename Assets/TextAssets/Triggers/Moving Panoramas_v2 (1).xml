<b>Moving Panoramas: cosa sono?</b>

Lo strepitoso successo del panorama determinò la messa a punto di altri spettacoli che si basavano sulla messa in scena non statica ma dinamica di una serie di immagini pittoriche, una <i>sequenza</i> di vedute che simulavano il susseguirsi di differenti paesaggi, così come potevano apparire ai passeggeri dal finestrino di una carrozza o da un battello. In questo modo lo spettatore aveva l’illusione di compiere un viaggio.