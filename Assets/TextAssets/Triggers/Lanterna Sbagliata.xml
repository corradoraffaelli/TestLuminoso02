<b>La Lanterna Sbagliata</b>
La più antica raffigurazione di una lanterna magica a noi pervenuta risale al 1671 e si tratta di due immagini a stampa realizzate dal padre gesuita Kircher nella seconda edizione dell’<i>Ars Magna Lucis et Umbrae</i>, nella quale egli rivendica ingiustamente la paternità della macchina. L’aspetto curioso è che per evitare che fosse copiata la “sua invenzione”, Kircher raffigurò la lanterna con caratteristiche tali da non consentirne l’utilizzo. L’obiettivo contenente la lente era infatti erroneamente posto all’<i>interno</i> della scatola e <i>prima</i> del vetrino colorato, rendendo così impossibile l’ingrandimento e proiezione dell’immagine.